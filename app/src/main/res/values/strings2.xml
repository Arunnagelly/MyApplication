<resources>
<string name="ssloka2001">संजय उवाच\nतं तथा कृपयाविष्टमश्रुपूर्णाकुलेक्षणम् ।\nविषीदन्तमिदं वाक्यमुवाच मधुसूदनः ॥१॥</string>
<string name="esloka2001">sañjaya uvāca\ntaḿ tathā kṛpayāviṣṭam\naśru-pūrṇākulekṣaṇam\nviṣīdantam idaḿ vākyam\nuvāca madhusūdanaḥ</string>
<string name="esloka2002">śrī-bhagavān uvāca\nkutas tvā kaśmalam idaḿ\nviṣame samupasthitam\nanārya-juṣṭam asvargyam\nakīrti-karam arjuna</string>
<string name="ssloka2002">श्रीभगवानुवाच\nकुतस्त्वा कश्मलमिदं विषमे समुपस्थितम् ।\nअनार्यजुष्टमस्वर्ग्यमकीर्तिकरमर्जुन ॥२॥</string>
<string name="esloka2003">klaibyaḿ mā sma gamaḥ pārtha\nnaitat tvayy upapadyate\nkṣudraḿ hṛdaya-daurbalyaḿ\ntyaktvottiṣṭha parantapa</string>
<string name="ssloka2003">क्लैब्यं मा स्म गमः पार्थ नैतत्त्वय्युपपद्यते ।\nक्षुद्रं हृदयदौर्बल्यं त्यक्त्वोत्तिष्ठ परन्तप ॥३॥</string>
<string name="esloka2004">अर्जुन उवाच\nकथं भीष्ममहं संख्ये द्रोणं च मधुसूदन ।\nइषुभिः प्रतियोत्स्यामि पूजार्हावरिसूदन ॥४॥</string>
<string name="ssloka2004">arjuna uvāca\nkathaḿ bhīṣmam ahaḿ sańkhye\ndroṇaḿ ca madhusūdana\niṣubhiḥ pratiyotsyāmi\npūjārhāv ari-sūdana</string>
<string name="esloka2005">gurūn ahatvā hi mahānubhāvān\nśreyo bhoktuḿ bhaikṣyam apīha loke\nhatvārtha-kāmāḿs tu gurūn ihaiva\nbhuñjīya bhogān rudhira-pradigdhān</string>
<string name="ssloka2005">गुरूनहत्वा हि महानुभावान्\nश्रेयो भोक्तुं भैक्ष्यमपीह लोके ।\nहत्वार्थकामांस्तु गुरूनिहैव\nभुञ्जीय भोगान् रुधिरप्रदिग्धान् ॥५॥</string>
<string name="esloka2006">न चैतद्विद्मः कतरन्नो गरीयो\nयद्वा जयेम यदि वा नो जयेयुः ।\nयानेव हत्वा न जिजीविषाम-\nस्तेऽवस्थिताः प्रमुखे धार्तराष्ट्राः ॥६॥</string>
<string name="ssloka2006">na caitad vidmaḥ kataran no garīyo\nyad vā jayema yadi vā no jayeyuḥ\nyān eva hatvā na jijīviṣāmas\nte \'vasthitāḥ pramukhe dhārtarāṣṭrāḥ</string>
<string name="ssloka2007">कार्पण्यदोषोपहतस्वभावः\nपृच्छामि त्वां धर्मसम्मूढचेताः ।\nयच्छ्रेयः स्यान्निश्चितं ब्रूहि तन्मे\nशिष्यस्तेऽहं शाधि मां त्वां प्रपन्नम् ॥७॥</string>
<string name="esloka2007">kārpaṇya-doṣopahata-svabhāvaḥ\npṛcchāmi tvāḿ dharma-sammūḍha-cetāḥ\nyac chreyaḥ syān niścitaḿ brūhi tan me\nśiṣyas te \'haḿ śādhi māḿ tvāḿ prapannam</string>
<string name="esloka2008">na hi prapaśyāmi mamāpanudyād\nyac chokam ucchoṣaṇam indriyāṇām\navāpya bhūmāv asapatnam ṛddhaḿ\nrājyaḿ surāṇām api cādhipatyam</string>
<string name="ssloka2008">न हि प्रपश्यामि ममापनुद्याद्यच्छोकमुच्छोषणमिन्द्रियाणाम् ।\nअवाप्य भूमावसपत्नमृद्धं राज्यं सुराणामपि चाधिपत्यम् ॥८॥</string>
<string name="esloka2009">sañjaya uvāca\nevam uktvā hṛṣīkeśaḿ\nguḍākeśaḥ parantapaḥ\nna yotsya iti govindam\nuktvā tūṣṇīḿ babhūva ha</string>
<string name="ssloka2009">सञ्जय उवाच\nएवमुक्त्वा हृषीकेशं गुडाकेशः परन्तपः ।\nन योत्स्य इति गोविन्दमुक्त्वा तूष्णीं बभूव ह ॥९॥</string>
<string name="esloka2010">tam uvāca hṛṣīkeśaḥ\nprahasann iva bhārata\nsenayor ubhayor madhye\nviṣīdantam idaḿ vacaḥ</string>
<string name="ssloka2010">तमुवाच हृषीकेशः प्रहसन्निव भारत ।\nसेनयोरुभयोर्मध्ये विषीदन्तमिदं वचः ॥१०॥</string>
<string name="esloka2011">śrī-bhagavān uvāca\naśocyān anvaśocas tvaḿ\nprajñā-vādāḿś ca bhāṣase\ngatāsūn agatāsūḿś ca\nnānuśocanti paṇḍitāḥ</string>
<string name="ssloka2011">श्रीभगवानुवाच\nअशोच्यानन्वशोचस्त्वं प्रज्ञावादांश्च भाषसे ।\nगतासूनगतासूंश्च नानुशोचन्ति पण्डिताः ॥११॥</string>
<string name="esloka2012">na tv evāhaḿ jātu nāsaḿ\nna tvaḿ neme janādhipāḥ\nna caiva na bhaviṣyāmaḥ\nsarve vayam ataḥ param</string>
<string name="ssloka2012">न त्वेवाहं जातु नासं न त्वं नेमे जनाधिपाः ।\nन चैव न भविष्यामः सर्वे वयमतः परम् ॥१२॥</string>
<string name="esloka2013">dehino \'smin yathā dehe\nkaumāraḿ yauvanaḿ jarā\ntathā dehāntara-prāptir\ndhīras tatra na muhyati</string>
<string name="ssloka2013">देहिनोऽस्मिन्यथा देहे कौमारं यौवनं जरा ।\nतथा देहान्तरप्राप्तिर्धीरस्तत्र न मुह्यति ॥१३॥</string>
<string name="esloka2014">mātrā-sparśās tu kaunteya\nśītoṣṇa-sukha-duḥkha-dāḥ\nāgamāpāyino \'nityās\ntāḿs titikṣasva bhārata</string>
<string name="ssloka2014">मात्रास्पर्शास्तु कौन्तेय शीतोष्णसुखदुःखदाः ।\nआगमापायिनोऽनित्यास्तांस्तितिक्षस्व भारत ॥१४॥</string>
<string name="esloka2015">yaḿ hi na vyathayanty ete\npuruṣaḿ puruṣarṣabha\nsama-duḥkha-sukhaḿ dhīraḿ\nso \'mṛtatvāya kalpate</string>
<string name="ssloka2015">यं हि न व्यथयन्त्येते पुरुषं पुरुषर्षभ ।\nसमदुःखसुखं धीरं सोऽमृतत्वाय कल्पते ॥१५॥</string>

<string name="esloka2016">nāsato vidyate bhāvo\nnābhāvo vidyate sataḥ\nubhayor api dṛṣṭo \'ntas\ntv anayos tattva-darśibhiḥ</string>
<string name="ssloka2016">नासतो विद्यते भावो नाभावो विद्यते सतः ।\nउभयोरपि दृष्टोऽन्तस्त्वनयोस्तत्त्वदर्शिभिः ॥१६॥</string>
<string name="esloka2017">avināśi tu tad viddhi\nyena sarvam idaḿ tatam\nvināśam avyayasyāsya\nna kaścit kartum arhati</string>
<string name="ssloka2017">अविनाशि तु तद्विद्धि येन सर्वमिदं ततम् ।\nविनाशमव्ययस्यास्य न कश्चित्कर्तुमर्हति ॥१७॥</string>
<string name="ssloka2018">अन्तवन्त इमे देहा नित्यस्योक्ताः शरीरिणः ।\nअनाशिनोऽप्रमेयस्य तस्माद्युध्यस्व भारत ॥१८॥</string>
<string name="esloka2018">antavanta ime dehā\nnityasyoktāḥ śarīriṇaḥ\nanāśino \'prameyasya\ntasmād yudhyasva bhārata</string>
<string name="esloka2019">ya enaḿ vetti hantāraḿ

yaś cainaḿ manyate hatam

ubhau tau na vijānīto

nāyaḿ hanti na hanyate</string>
<string name="ssloka2019">य एनं वेत्ति हन्तारं यश्चैनं मन्यते हतम् ।
उभौ तौ न विजानीतो नायं हन्ति न हन्यते ॥१९॥</string>
<string name="esloka2020">na jāyate mriyate vā kadācin

nāyaḿ bhūtvā bhavitā vā na bhūyaḥ

ajo nityaḥ śāśvato \'yaḿ purāṇo

na hanyate hanyamāne śarīre</string>
<string name="ssloka2020">न जायते म्रियते वा कदाचि-
न्नायं भूत्वा भविता वा न भूयः ।
अजो नित्यः शाश्वतोऽयं पुराणो
न हन्यते हन्यमाने शरीरे ॥२०</string>
<string name="esloka2021">vedāvināśinaḿ nityaḿ

ya enam ajam avyayam

kathaḿ sa puruṣaḥ pārtha

kaḿ ghātayati hanti kam</string>
<string name="ssloka2021">वेदाविनाशिनं नित्यं य एनमजमव्ययम् ।
कथं स पुरुषः पार्थ कं घातयति हन्ति कम् ॥२१॥</string>
<string name="esloka2022">vāsāḿsi jīrṇāni yathā vihāya

navāni gṛhṇāti naro \'parāṇi

tathā śarīrāṇi vihāya jīrṇāny

anyāni saḿyāti navāni dehī</string>
<string name="ssloka2022">वासांसि जीर्णानि यथा विहाय
नवानि गृह्णाति नरोऽपराणि ।
तथा शरीराणि विहाय जीर्णा-
न्यन्यानि संयाति नवानि देही ॥२२॥</string>
<string name="esloka2023">nainaḿ chindanti śastrāṇi

nainaḿ dahati pāvakaḥ

na cainaḿ kledayanty āpo

na śoṣayati mārutaḥ</string>
<string name="ssloka2023">नैनं छिन्दन्ति शस्त्राणि नैनं दहति पावकः ।
न चैनं क्लेदयन्त्यापो न शोषयति मारुतः ॥२३॥</string>
<string name="esloka2024">acchedyo \'yam adāhyo \'yam

akledyo \'śoṣya eva ca

nityaḥ sarva-gataḥ sthāṇur

acalo \'yaḿ sanātanaḥ</string>
<string name="ssloka2024">अच्छेद्योऽयमदाह्योऽयमक्लेद्योऽशोष्य एव च ।
नित्यः सर्वगतः स्थाणुरचलोऽयं सनातनः ॥२४॥</string>
<string name="esloka2025">avyakto \'yam acintyo \'yam

avikāryo \'yam ucyate

tasmād evaḿ viditvainaḿ

nānuśocitum arhasi</string>
<string name="ssloka2025">अव्यक्तोऽयमचिन्त्योऽयमविकार्योऽयमुच्यते ।
तस्मादेवं विदित्वैनं नानुशोचितुमर्हसि ॥२५॥</string>
<string name="esloka2026">atha cainaḿ nitya-jātaḿ

nityaḿ vā manyase mṛtam

tathāpi tvaḿ mahā-bāho

nainaḿ śocitum arhasi</string>
<string name="ssloka2026">अथ चैनं नित्यजातं नित्यं वा मन्यसे मृतम् ।
तथापि त्वं महाबाहो नैवं शोचितुमर्हसि ॥२६॥</string>
<string name="esloka2027">jātasya hi dhruvo mṛtyur

dhruvaḿ janma mṛtasya ca

tasmād aparihārye \'rthe

na tvaḿ śocitum arhasi</string>
<string name="ssloka2027">जातस्य हि ध्रुवो मृत्युर्ध्रुवं जन्म मृतस्य च ।
तस्मादपरिहार्येऽर्थे न त्वं शोचितुमर्हसि ॥२७॥</string>
<string name="esloka2028">avyaktādīni bhūtāni

vyakta-madhyāni bhārata

avyakta-nidhanāny eva

tatra kā paridevanā</string>
<string name="ssloka2028">अव्यक्तादीनि भूतानि व्यक्तमध्यानि भारत ।
अव्यक्तनिधनान्येव तत्र का परिदेवना ॥२८॥</string>
<string name="esloka2029">āścarya-vat paśyati kaścid enam

āścarya-vad vadati tathaiva cānyaḥ

āścarya-vac cainam anyaḥ śṛṇoti

śrutvāpy enaḿ veda na caiva kaścit</string>
<string name="ssloka2029">आश्चर्यवत्पश्यति कश्चिदेन-
माश्चर्यवद्वदति तथैव चान्यः ।
आश्चर्यवच्चैनमन्यः शृणोति
श्रुत्वाप्येनं वेद न चैव कश्चित् ॥२९॥</string>
<string name="ssloka2030">देही नित्यमवध्योऽयं देहे सर्वस्य भारत ।
तस्मात्सर्वाणि भूतानि न त्वं शोचितुमर्हसि ॥३०॥</string>
<string name="esloka2030">dehī nityam avadhyo \'yaḿ

dehe sarvasya bhārata

tasmāt sarvāṇi bhūtāni

na tvaḿ śocitum arhasi</string>
<string name="esloka2031">sva-dharmam api cāvekṣya

na vikampitum arhasi

dharmyād dhi yuddhāc chreyo \'nyat

kṣatriyasya na vidyate</string>
<string name="ssloka2031">स्वधर्ममपि चावेक्ष्य न विकम्पितुमर्हसि ।
धर्म्याद्धि युद्धाच्छ्रेयोऽन्यत्क्षत्रियस्य न विद्यते ॥३१॥</string>
<string name="esloka2032">yadṛcchayā copapannaḿ

svarga-dvāram apāvṛtam

sukhinaḥ kṣatriyāḥ pārtha

labhante yuddham īdṛśam</string>
<string name="ssloka2032">यदृच्छया चोपपन्नं स्वर्गद्वारमपावृतम् ।
सुखिनः क्षत्रियाः पार्थ लभन्ते युद्धमीदृशम् ॥३२॥</string>
<string name="esloka2033">atha cet tvam imaḿ dharmyaḿ

sańgrāmaḿ na kariṣyasi

tataḥ sva-dharmaḿ kīrtiḿ ca

hitvā pāpam avāpsyasi</string>
<string name="ssloka2033">अथ चेत्त्वमिमं धर्म्यं संग्रामं न करिष्यसि ।
ततः स्वधर्मं कीर्तिं च हित्वा पापमवाप्स्यसि ॥३३॥</string>
<string name="esloka2034">akīrtiḿ cāpi bhūtāni

kathayiṣyanti te \'vyayām

sambhāvitasya cākīrtir

maraṇād atiricyate</string>
<string name="ssloka2034">अकीर्तिं चापि भूतानि कथयिष्यन्ति तेऽव्ययाम् ।
सम्भावितस्य चाकीर्तिर्मरणादतिरिच्यते ॥३४॥</string>
<string name="esloka2035">भयाद्रणादुपरतं मंस्यन्ते त्वां महारथाः ।
येषां च त्वं बहुमतो भूत्वा यास्यसि लाघवम् ॥३५॥</string>
<string name="ssloka2035">bhayād raṇād uparataḿ

maḿsyante tvāḿ mahā-rathāḥ

yeṣāḿ ca tvaḿ bahu-mato

bhūtvā yāsyasi lāghavam</string>
<string name="esloka2036">avācya-vādāḿś ca bahūn

vadiṣyanti tavāhitāḥ

nindantas tava sāmarthyaḿ

tato duḥkhataraḿ nu kim</string>
<string name="ssloka2036">अवाच्यवादांश्च बहून्वदिष्यन्ति तवाहिताः ।
निन्दन्तस्तव सामर्थ्यं ततो दुःखतरं नु किम् ॥३६॥</string>
<string name="esloka2037">hato vā prāpsyasi svargaḿ

jitvā vā bhokṣyase mahīm

tasmād uttiṣṭha kaunteya

yuddhāya kṛta-niścayaḥ</string>
<string name="ssloka2037">हतो वा प्राप्स्यसि स्वर्गं जित्वा वा भोक्ष्यसे महीम् ।
तस्मादुत्तिष्ठ कौन्तेय युद्धाय कृतनिश्चयः ॥३७॥</string>
<string name="esloka2038">sukha-duḥkhe same kṛtvā

lābhālābhau jayājayau

tato yuddhāya yujyasva

naivaḿ pāpam avāpsyasi</string>
<string name="ssloka2038">सुखदुःखे समे कृत्वा लाभालाभौ जयाजयौ ।
ततो युद्धाय युज्यस्व नैवं पापमवाप्स्यसि ॥३८॥</string>
<string name="ssloka2039">एषा तेऽभिहिता सांख्ये बुद्धिर्योगे त्विमां शृणु ।
बुद्ध्या युक्तो यया पार्थ कर्मबन्धं प्रहास्यसि ॥३९॥</string>
<string name="esloka2039">eṣā te \'bhihitā sāńkhye

buddhir yoge tv imāḿ śṛṇu

buddhyā yukto yayā pārtha

karma-bandhaḿ prahāsyasi</string>
<string name="ssloka2040">नेहाभिक्रमनाशोऽस्ति प्रत्यवायो न विद्यते ।
स्वल्पमप्यस्य धर्मस्य त्रायते महतो भयात् ॥४०॥</string>
<string name="esloka2040">nehābhikrama-nāśo \'sti

pratyavāyo na vidyate

sv-alpam apy asya dharmasya

trāyate mahato bhayāt</string>
<string name="ssloka2041">व्यवसायात्मिका बुद्धिरेकेह कुरुनन्दन ।
बहुशाखा ह्यनन्ताश्च बुद्धयोऽव्यवसायिनाम् ॥४१॥</string>
<string name="esloka2041">vyavasāyātmikā buddhir

ekeha kuru-nandana

bahu-śākhā hy anantāś ca

buddhayo \'vyavasāyinām</string>
<string name="ssloka2042">यामिमां पुष्पितां वाचं प्रवदन्त्यविपश्चितः ।
वेदवादरताः पार्थ नान्यदस्तीति वादिनः ॥४२॥</string>
<string name="esloka2042">yām imāḿ puṣpitāḿ vācaḿ

pravadanty avipaścitaḥ

veda-vāda-ratāḥ pārtha

nānyad astīti vādinaḥ</string>
<string name="ssloka2043">कामात्मानः स्वर्गपरा जन्मकर्मफलप्रदाम् ।
क्रियाविशेषबहुलां भोगैश्वर्यगतिं प्रति ॥४३॥</string>
<string name="esloka2043">kāmātmānaḥ svarga-parā

janma-karma-phala-pradām

kriyā-viśeṣa-bahulāḿ

bhogaiśvarya-gatiḿ prati</string>
<string name="ssloka2044">भोगैश्वर्यप्रसक्तानां तयापहृतचेतसाम् ।
व्यवसायात्मिका बुद्धिः समाधौ न विधीयते ॥४४॥</string>
<string name="esloka2044">bhogaiśvarya-prasaktānāḿ

tayāpahṛta-cetasām

vyavasāyātmikā buddhiḥ

samādhau na vidhīyate</string>
<string name="ssloka2045">त्रैगुण्यविषया वेदा निस्त्रैगुण्यो भवार्जुन ।
निर्द्वन्द्वो नित्यसत्त्वस्थो निर्योगक्षेम आत्मवान् ॥४५॥</string>
<string name="esloka2045">trai-guṇya-viṣayā vedā

nistrai-guṇyo bhavārjuna

nirdvandvo nitya-sattva-stho

niryoga-kṣema ātmavān</string>
<string name="ssloka2046">यावानर्थ उदपाने सर्वतः संप्लुतोदके ।
तावान्सर्वेषु वेदेषु ब्राह्मणस्य विजानतः ॥४६॥</string>
<string name="esloka2046">yāvān artha udapāne

sarvataḥ samplutodake

tāvān sarveṣu vedeṣu

brāhmaṇasya vijānataḥ</string>
<string name="ssloka2047">कर्मण्येवाधिकारस्ते मा फलेषु कदाचन ।
मा कर्मफलहेतुर्भूर्मा ते सङ्गोऽस्त्वकर्मणि ॥४७॥</string>
<string name="esloka2047">karmaṇy evādhikāras te

mā phaleṣu kadācana

mā karma-phala-hetur bhūr

mā te sańgo \'stv akarmaṇi</string>
<string name="ssloka2048">योगस्थः कुरु कर्माणि सङ्गं त्यक्त्वा धनंजय ।
सिद्ध्यसिद्ध्योः समो भूत्वा समत्वं योग उच्यते ॥४८॥</string>
<string name="esloka2048">yoga-sthaḥ kuru karmāṇi

sańgaḿ tyaktvā dhanañjaya

siddhy-asiddhyoḥ samo bhūtvā

samatvaḿ yoga ucyate</string>
<string name="ssloka2049">दूरेण ह्यवरं कर्म बुद्धियोगाद्धनंजय ।
बुद्धौ शरणमन्विच्छ कृपणाः फलहेतवः ॥४९॥</string>
<string name="esloka2049">dūreṇa hy avaraḿ karma

buddhi-yogād dhanañjaya

buddhau śaraṇam anviccha

kṛpaṇāḥ phala-hetavaḥ</string>
<string name="ssloka2050">बुद्धियुक्तो जहातीह उभे सुकृतदुष्कृते ।
तस्माद्योगाय युज्यस्व योगः कर्मसु कौशलम् ॥५०॥</string>
<string name="esloka2050">buddhi-yukto jahātīha

ubhe sukṛta-duṣkṛte

tasmād yogāya yujyasva

yogaḥ karmasu kauśalam</string>
<string name="ssloka2051">कर्मजं बुद्धियुक्ता हि फलं त्यक्त्वा मनीषिणः ।
जन्मबन्धविनिर्मुक्ताः पदं गच्छन्त्यनामयम् ॥५१॥</string>
<string name="esloka2051">karma-jaḿ buddhi-yuktā hi

phalaḿ tyaktvā manīṣiṇaḥ

janma-bandha-vinirmuktāḥ

padaḿ gacchanty anāmayam</string>
<string name="ssloka2052">यदा ते मोहकलिलं बुद्धिर्व्यतितरिष्यति ।
तदा गन्तासि निर्वेदं श्रोतव्यस्य श्रुतस्य च ॥५२॥</string>
<string name="esloka2052">yadā te moha-kalilaḿ

buddhir vyatitariṣyati

tadā gantāsi nirvedaḿ

śrotavyasya śrutasya ca</string>
<string name="ssloka2053">श्रुतिविप्रतिपन्ना ते यदा स्थास्यति निश्चला ।
समाधावचला बुद्धिस्तदा योगमवाप्स्यसि ॥५३॥</string>
<string name="esloka2053">śruti-vipratipannā te

yadā sthāsyati niścalā

samādhāv acalā buddhis

tadā yogam avāpsyasi</string>
<string name="ssloka2054">अर्जुन उवाच
स्थितप्रज्ञस्य का भाषा समाधिस्थस्य केशव ।
स्थितधीः किं प्रभाषेत किमासीत व्रजेत किम् ॥५४॥</string>
<string name="esloka2054">arjuna uvāca

sthita-prajñasya kā bhāṣā

samādhi-sthasya keśava

sthita-dhīḥ kiḿ prabhāṣeta

kim āsīta vrajeta kim</string>
<string name="ssloka2055">श्रीभगवानुवाच
प्रजहाति यदा कामान्सर्वान्पार्थ मनोगतान् ।
आत्मन्येवात्मना तुष्टः स्थितप्रज्ञस्तदोच्यते ॥५५॥</string>
<string name="esloka2055">śrī-bhagavān uvāca

prajahāti yadā kāmān

sarvān pārtha mano-gatān

ātmany evātmanā tuṣṭaḥ

sthita-prajñas tadocyate</string>
<string name="ssloka2056">दुःखेष्वनुद्विग्नमनाः सुखेषु विगतस्पृहः ।
वीतरागभयक्रोधः स्थितधीर्मुनिरुच्यते ॥५६॥</string>
<string name="esloka2056">duḥkheṣv anudvigna-manāḥ

sukheṣu vigata-spṛhaḥ

vīta-rāga-bhaya-krodhaḥ

sthita-dhīr munir ucyate</string>
<string name="ssloka2057">यः सर्वत्रानभिस्नेहस्तत्तत्प्राप्य शुभाशुभम् ।
नाभिनन्दति न द्वेष्टि तस्य प्रज्ञा प्रतिष्ठिता ॥५७॥</string>
<string name="esloka2057">yaḥ sarvatrānabhisnehas

tat tat prāpya śubhāśubham

nābhinandati na dveṣṭi

tasya prajñā pratiṣṭhitā</string>
<string name="ssloka2058">यदा संहरते चायं कूर्मोऽङ्गानीव सर्वशः ।
इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥५८॥</string>
<string name="esloka2058">yadā saḿharate cāyaḿ

kūrmo \'ńgānīva sarvaśaḥ

indriyāṇīndriyārthebhyas

tasya prajñā pratiṣṭhitā</string>
<string name="ssloka2059">विषया विनिवर्तन्ते निराहारस्य देहिनः ।
रसवर्जं रसोऽप्यस्य परं दृष्ट्वा निवर्तते ॥५९॥</string>
<string name="esloka2059">viṣayā vinivartante

nirāhārasya dehinaḥ

rasa-varjaḿ raso \'py asya

paraḿ dṛṣṭvā nivartate</string>
<string name="ssloka2060">यततो ह्यपि कौन्तेय पुरुषस्य विपश्चितः ।
इन्द्रियाणि प्रमाथीनि हरन्ति प्रसभं मनः ॥६०॥</string>
<string name="esloka2060">yatato hy api kaunteya

puruṣasya vipaścitaḥ

indriyāṇi pramāthīni

haranti prasabhaḿ manaḥ</string>
<string name="ssloka2061">तानि सर्वाणि संयम्य युक्त आसीत मत्परः ।
वशे हि यस्येन्द्रियाणि तस्य प्रज्ञा प्रतिष्ठिता ॥६१॥</string>
<string name="esloka2061">tāni sarvāṇi saḿyamya

yukta āsīta mat-paraḥ

vaśe hi yasyendriyāṇi

tasya prajñā pratiṣṭhitā</string>
<string name="ssloka2062">ध्यायतो विषयान्पुंसः सङ्गस्तेषूपजायते ।
सङ्गात्संजायते कामः कामात्क्रोधोऽभिजायते ॥६२॥</string>
<string name="esloka2062">dhyāyato viṣayān puḿsaḥ

sańgas teṣūpajāyate

sańgāt sañjāyate kāmaḥ

kāmāt krodho \'bhijāyate</string>
<string name="ssloka2063">क्रोधाद्भवति संमोहः संमोहात्स्मृतिविभ्रमः ।
स्मृतिभ्रंशाद्बुद्धिनाशो बुद्धिनाशात्प्रणश्यति ॥६३॥</string>
<string name="esloka2063">krodhād bhavati sammohaḥ

sammohāt smṛti-vibhramaḥ

smṛti-bhraḿśād buddhi-nāśo

buddhi-nāśāt praṇaśyati</string>
<string name="ssloka2064">रागद्वेषवियुक्तैस्तु विषयानिन्द्रियैश्चरन् ।
आत्मवश्यैर्विधेयात्मा प्रसादमधिगच्छति ॥६४॥</string>
<string name="esloka2064">rāga-dveṣa-vimuktais tu

viṣayān indriyaiś caran

ātma-vaśyair vidheyātmā

prasādam adhigacchati</string>
<string name="ssloka2065">प्रसादे सर्वदुःखानां हानिरस्योपजायते ।
प्रसन्नचेतसो ह्याशु बुद्धिः पर्यवतिष्ठते ॥६५॥</string>
<string name="esloka2065">prasāde sarva-duḥkhānāḿ

hānir asyopajāyate

prasanna-cetaso hy āśu

buddhiḥ paryavatiṣṭhate</string>
<string name="ssloka2066">नास्ति बुद्धिरयुक्तस्य न चायुक्तस्य भावना ।
न चाभावयतः शान्तिरशान्तस्य कुतः सुखम् ॥६६॥</string>
<string name="esloka2066">nāsti buddhir ayuktasya

na cāyuktasya bhāvanā

na cābhāvayataḥ śāntir

aśāntasya kutaḥ sukham</string>
<string name="ssloka2067">इन्द्रियाणां हि चरतां यन्मनोऽनु विधीयते ।
तदस्य हरति प्रज्ञां वायुर्नावमिवाम्भसि ॥६७॥</string>
<string name="esloka2067">indriyāṇāḿ hi caratāḿ

yan mano \'nuvidhīyate

tad asya harati prajñāḿ

vāyur nāvam ivāmbhasi</string>
<string name="ssloka2068">तस्माद्यस्य महाबाहो निगृहीतानि सर्वशः ।
इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥६८॥</string>
<string name="esloka2068">tasmād yasya mahā-bāho

nigṛhītāni sarvaśaḥ

indriyāṇīndriyārthebhyas

tasya prajñā pratiṣṭhitā</string>
<string name="ssloka2069">या निशा सर्वभूतानां तस्यां जागर्ति संयमी ।
यस्यां जाग्रति भूतानि सा निशा पश्यतो मुनेः ॥६९॥</string>
<string name="esloka2069">yā niśā sarva-bhūtānāḿ

tasyāḿ jāgarti saḿyamī

yasyāḿ jāgrati bhūtāni

sā niśā paśyato muneḥ</string>
<string name="ssloka2070">आपूर्यमाणमचलप्रतिष्ठं समुद्रमापः प्रविशन्ति यद्वत् ।
तद्वत्कामा यं प्रविशन्ति सर्वे स शान्तिमाप्नोति न कामकामी ॥७०॥</string>
<string name="esloka2070">āpūryamāṇam acala-pratiṣṭhaḿ

samudram āpaḥ praviśanti yadvat

tadvat kāmā yaḿ praviśanti sarve

sa śāntim āpnoti na kāma-kāmī</string>
<string name="ssloka2071">विहाय कामान्यः सर्वान् पुमांश्चरति निःस्पृहः ।
निर्ममो निरहंकारः स शान्तिमधिगच्छति ॥७१॥</string>
<string name="esloka2071">vihāya kāmān yaḥ sarvān

pumāḿś carati niḥspṛhaḥ

nirmamo nirahańkāraḥ

sa śāntim adhigacchati</string>
<string name="ssloka2072">एषा ब्राह्मी स्थितिः पार्थ नैनां प्राप्य विमुह्यति ।
स्थित्वास्यामन्तकालेऽपि ब्रह्मनिर्वाणमृच्छति ॥७२॥</string>
<string name="esloka2072">eṣā brāhmī sthitiḥ pārtha

naināḿ prāpya vimuhyati

sthitvāsyām anta-kāle \'pi

brahma-nirvāṇam ṛcchati</string>
</resources>